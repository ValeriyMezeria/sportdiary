#Щоденник спортивних досягнень
В результаті виконання курсової роботи було створено продукт, який дозволяє людям, котрі займаються спортом або просто фізичною активністю зберігати результати своїх тренувань, аналізувати їх, поліпшувати програму тренувань, слідкувати за успіхами своїх друзів та підбадьорювати їх, переймати досвід в більш досвідчених колег.
Основний інструмент керування своїми заняттями – це розділ «Тренування», тут користувач має змогу побачити детальну інформацію про всі свої тренування, додати нове, отримати наглядну інформацію про розклад своїх тренувань з календарю, оцінити деякі статистичні дані, як то загальний час та кількість тренувань за місяць, може відфільтрувати тренування за статусом «Виконані», «Пропущені» або «Заплановані». Також є змога побачити свою поточну програму тренувань.
На початку розробки перед нами стояла досить складна задача: побудувати універсальну класифікацію занять для різних видів спорту, що дозволила б легко порівнювати результати однин з одним, вести статистику. Ми вирішили цю задачу так: основна одиниця тренування в нас – це Вправа. Кожна вправа відноситься до певного виду спорту та являє собою певний вид активності в рамках цього спорту, наприклад спринт на 100м в бігу, заплив кролем на 50 м в плаванні, жим лежачі від грудей у важкій атлетиці.
Кожний вид спорту має звичайно не фіксований набір вправ, користувачі мають змогу їх додавати та вибрати вже існуючі, можливо ті, про котрі не знали, але хочуть спробувати, для цього кожна створена вправа забезпечується докладним описом виконання та різних технічних нюансів.
Дуже гарний інструмент для обміну досвідом між спортсменами – це програми тренувань. Програма – це набір тренувань з певних видів спорту. Вона переслідує певну ціль, наприклад програма схуднення, програма підготовки до марафону або скажімо програма підвищення силових якостей. Програми можуть додавати як адміни сайту, так і користувачі, акцент звичайно зроблений на користувальницькі програми. Модель використання така: наприклад ви впродовж місяцю готувались до марафону, ви записували усі свої тренування, фіксували стан здоров’я та настрій, після чого виступили на змаганнях та показали гарний результат, отже ваша програма тренувань виявилася ефективною, і тепер ви зможете створити її, та вона стане доступна усім користувачам, кожен з них може підписатись на неї та, використовуючи ваш досвід, якісно підготуватись до змагань. Якість програми буде визначатись її популярністю, тобто чим більше користувачів її виконали, тим кращою вона є.
Отже, ми реалізували власне бачення того, як має виглядати програмний продукт, такий собі «щоденник-помічник» з соціальними функціями для людей, які займаються спортом або просто тримають себе у формі та бажають зробити цей процес простішим, приємнішим та веселішим.
